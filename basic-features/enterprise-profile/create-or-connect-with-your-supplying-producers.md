# Crea i profili dei tuoi fornitori o connettiti con loro

{% hint style="success" %}
 Questa pagina è rilevante solo per chi è registrato come **Hub Produttore o Hub non-Produttore**
{% endhint %}

Per un Hub, è necessario collegarsi a produttori esistenti su OFN o creare profili per i produttori non registrati, per poter aggiungere i loro listini alla tua vetrina.

{% hint style="info" %}
Tutti i produttori devono avere un profilo per poter vendere / fornire i propri prodotti sulla piattaforma OFN. I prodotti devono essere inseriti nel catalogo del produttore e poi possono essere "visualizzati" \(con la possibilità di modificare prezzi e disponibilità\) nella vetrina del produttore e/o nelle vetrine di altri distributori a cui il produttore ha dato il [permesso](enterprise-to-enterprise-permissions-e2es.md). Questa è una caratteristica importante su OFN, dal momento che permette ai consumatori di tracciare l'origine dei prodotti. 
{% endhint %}

Qui sotto un esempio di come questo viene visualizzato nella vetrina:

![](../../.gitbook/assets/producernote.png)

Come Hub, prima di poter aggiungere prodotti alla tua vetrina, hai due opzioni: 

1. Creare profili OFN per i produttori da cui ti vuoi rifornire \(se non hanno già un profilo\)
2. Richiedere il [permesso](enterprise-to-enterprise-permissions-e2es.md) di vendere i prodotti dei produttori già registrati su OFN. .

Se non sei sicuro che il tuo fornitore abbia già un profilo su OFN, puoi scoprirlo cercandolo nel menù "Produttori"

![](../../.gitbook/assets/produttori.png)

## Fornitori che NON hanno un profilo OFN

Se un fornitore non ha un profilo su OFN, puoi chiedergli di crearne uno o puoi crearne uno per suo conto. In questo caso, sarai il "proprietario" di questo profilo e avrai la possibilità di aggiungere i prodotti di questa azienda, con i loro prezzi e le quantità disponibili, e di mostrarli nel tuo negozio. Il nuovo produttore sarà visibile sul tuo pannello di controllo quando ti colleghi con il profilo del tuo hub. Se il produttore volesse successivamente gestire il proprio profilo, la proprietà di un profilo [può essere trasferita facilmente](transfer-ownership.md). Se il produttore vuole gestire il proprio listino, ma preferisce che sia tu ad essere il "proprietario" del profilo, puoi [invitarlo come referente](enterprise-settings.md#users).

### Considerazioni prima di creare un profilo produttore:

Prima di creare un profilo per un tuo fornitore, dovresti contattarlo e fargli sapere che intendi creare un profilo azienda su OFN. I produttori potrebbero voler essere coinvolti nel processo ed eventualmente volersi assumere responsabilità nella gestione del proprio profilo, del proprio listino, ecc. Ma solitamente i produttori preferiscono che siano gli hub a gestire i propri profili per loro. 

Assicurati di chiedere al produttore quali informazioni vogliono condividere nel loro profilo. Spesso potrai utilizzare testi ed immagini presenti nei loro siti o profili social, ma è sempre necessario chiedere il permesso prima di utilizzare i loro contenuti. Una volta che hai disponibili tutte le informazioni, creare un profilo ti richiederà non più di 10 minuti. 

{% hint style="info" %}
Di default puoi creare fino a **5 profili azienda** sulla piattaforma. Questo è un modo per prevenire le spam, ma una volta che sappiamo che non sei un robot, ti daremo il permesso di creare tutti i profili di cui hai bisogno. Se hai bisogno di crearne di più,  [contatta la tua istanza locale di OFN](https://www.openfoodnetwork.org/find-your-local-open-food-network/).
{% endhint %}

### Creare un profilo produttore:

Puoi creare un nuovo profilo produttore cliccando su **Aziende** nel menù orizzontale blu e poi cliccando su **+ Nuova Azienda**. Ricorda che "azienda" è un termine generico, usato per qualsiasi tipo di profilo, produttore o hub, su OFN.

![](../../.gitbook/assets/new-enterprise.png)

Ti si aprirà la pagina seguente:

![](../../.gitbook/assets/newenterprise.jpg)

Alcune osservazioni:

**Nome:** Inserisci il nome dell'azienda o del produttore. Se ti compare un messaggio di errore che ti segnala che il nome è già utilizzato, significa che esiste già un profilo per questo produttore. In questo caso passa a [Fornitore che ha già un profilo su OFN](create-or-connect-with-your-supplying-producers.md#supplyingproducer).

**Produttore Primario?:** Seleziona questo riquadro, dal momento che stai aggiungendo un'azienda che produce i prodotti che vuoi vendere attraverso il tuo hub.

**Email e Telefono:** Queste informazioni saranno visibili sul profilo. Se il produttore non vuole essere contattato dagli utenti di OFN, allora inserisci i contatti del tuo hub in questo campo.

Avrai quindi accesso alla stessa pagina [Impostazioni Azienda](enterprise-settings.md) descritta precedentemente. Alcuni suggerimenti:

**Visibile nella ricerca?:** Dovresti chiedere al produttore se desidera o meno essere visibile su OFN. Se preferisce non essere visibile, il suo nome e profilo saranno comunque mostrati accanto ai suoi prodotti nel tuo negozio, ma non compariranno nella mappa o nella lista produttori. 

**Descrizione:** Ricorda che alla base di OFN c'è la trasparenza nella filiera alimentare. E' dunque buona norma inserire quanti più dettagli possibile relativi ai produttori. 

**Immagini:** Ti consigliamo caldamente di inserire un'immagine e un logo per ciascun profilo. Queste immagini migliorano l'esperienza online dei consumatori, oltre a dare maggiore credibilità alle aziende. ****

## Fornitore che ha già un profilo su OFN <a id="supplyingproducer"></a>

Se un fornitore ha già un profilo su OFN, dovrai avere il suo permesso per aggiungere prodotti al suo profilo \(se non ne ha\) e di mostrarli nel tuo negozio. Troverai i suoi contatti nel suo profilo OFN. 

Considera la possibilità che il produttore sia registrato, ma il suo profilo potrebbe essere gestito da un altro Hub. OFN permette a due \(o più\) hub di mostrare i prodotti di uno stesso produttore nelle proprie vetrine, attraverso la funzionalità [inventario](../products-1/inventory-tool.md) per esempio. Se gli hub **lavorano insieme e comunicano tra loro** le proprie modifiche ai profili che gestiscono, si possono evitare problemi di distribuzione. 

In OFN, i [Permessi tra aziende](enterprise-to-enterprise-permissions-e2es.md) regolano i rapporti commerciali tra produttori e hub. I Produttori possono garantire agli Hub diversi tipi di permessi, in diverse combinazioni, per specificare esattamente con quali aspetti del proprio profilo far interagire i referenti degli hub. Innanzitutto un produttore può garantire ad un hub il permesso di vendere i propri prodotti attraverso la sua vetrina, ma potrebbe anche permettergli di creare e modificare i propri prodotti o di cambiare il proprio profilo. 

[In questa pagina](enterprise-to-enterprise-permissions-e2es.md) sono descritti in dettaglio tutti i permessi azienda disponibili e come un produttore può concederli ad un hub. Verifica con i tuoi fornitori di quali tipi di permessi avrai bisogno per operare al meglio.  

